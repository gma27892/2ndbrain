---
kindle-sync:
  bookId: '27892'
  title: Accabadora
  author: Michela Murgia
  highlightsCount: 7
---
# Accabadora
## Metadata
* Author: [[Michela Murgia]]

## Highlights
La casa del morto non era distante, ma già a centinaia di metri si sentiva il canto cupo dell'attittu. Ogni volta che si levava quel lamento dalla musicalità sguaiata, era come se ai sorenesi venissero cantati i dolori di ogni casa, quelli presenti e quelli andati, perché il lutto di una famiglia risvegliava la memoria mai sopita di tutti i singoli pianti passati. Allora le ante delle finestre del vicinato venivano accostate, rendendo ciechi al sole gli occhi delle case, e ciascuno accorreva a piangere i propri morti nel morto presente, per interposta assenza. — location: [206]() ^ref-26944

---
Salvatore Bastìu non ci aveva mai creduto che la notte portasse consiglio. La notte porta la notte e basta. Chi ha giudizio sa che i consigli bisogna farseli dare da svegli, perché ogni alba nuova è un agguato da cui difendersi come si può. — location: [431]() ^ref-2042

---
però nell'ora della debolezza alcuni preferiscono diventare credenti piuttosto che forti — location: [873]() ^ref-35806

---
La guerra che poi sarebbe stata battezzata come Grande aveva già meritato l'aggettivo, chiamando da Soreni ben tre leve di maschi alla trincea del Piave, e non bastavano ancora. Dal fronte, insieme ai feriti gravi congedati, arrivavano notizie dell'eroismo della Brigata Sassari, e Bonaria ventenne aveva già visto abbastanza mondo da sapere che la parola «eroe» era il maschile singolare della parola «vedove». — location: [1058]() ^ref-21247

---
Uomo di molte parole Nicola non era stato mai, ma in quel momento nemmeno il silenzio gli sembrò giusto da dire — location: [1131]() ^ref-23739

---
Come gli occhi della civetta, ci sono pensieri che non sopportano la luce piena. Non possono nascere che di notte, dove la loro funzione è la stessa della luna, necessaria a smuovere maree di senso in qualche invisibile altrove dell'anima. — location: [1162]() ^ref-4442

---
Non mi si è mai aperto il ventre, – proseguì, – e Dio sa se lo avrei voluto, ma ho imparato da sola che ai figli bisogna dare lo schiaffo e la carezza, e il seno, e il vino della festa, e tutto quello che serve, quando gli serve. Anche io avevo la mia parte da fare, e l'ho fatta. – E quale parte era? – L'ultima. Io sono stata l'ultima madre che alcuni hanno visto. — location: [1486]() ^ref-43717

---
