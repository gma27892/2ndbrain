---
kindle-sync:
  bookId: '12470'
  title: >-
    Piccole abitudini per grandi cambiamenti. Trasforma la tua vita un piccolo
    passo per volta
  author: James Clear
  highlightsCount: 78
---
# Piccole abitudini per grandi cambiamenti. Trasforma la tua vita un piccolo passo per volta
## Metadata
* Author: [[James Clear]]

## Highlights
Le abitudini sono l’interesse composto dell’automiglioramento. Esattamente come il denaro si moltiplica attraverso l’interesse composto, gli effetti delle abitudini si moltiplicano reiterandole. Sembrano fare pochissima differenza ogni giorno, eppure l’impatto che hanno nel corso dei mesi e degli anni può essere enorme. Solo quando ci si guarda indietro a distanza di due, cinque o magari dieci anni, il valore delle buone abitudini e il costo di quelle cattive si mostra in tutta la sua evidenza. — location: [236]() ^ref-13643

---
Il successo è il prodotto delle abitudini quotidiane, non delle trasformazioni che si fanno una sola volta nella vita. — location: [261]() ^ref-64752

---
Il tempo enfatizza il confine tra successo e fallimento. Moltiplicherà qualunque cosa gli diamo in pasto. Le buone abitudini fanno del tempo il nostro alleato, quelle cattive ne fanno il nostro nemico. — location: [273]() ^ref-13204

---
I momenti di svolta sono spesso il risultato di molte azioni precedenti, che hanno costruito il potenziale richiesto per scatenare un cambiamento importante. — location: [308]() ^ref-15485

---
Quando poi, finalmente, riusciremo a superare il Livello del Potenziale Latente, la gente dirà che il nostro è stato un successo improvviso. Dall’esterno, infatti, si vede solo il momento più eclatante, e non tutto quello che lo ha preceduto. Ma noi sapremo che è stato tutto il lavoro svolto in precedenza, quando sembrava di non fare alcun progresso, a rendere possibile lo scatto di oggi. È l’equivalente umano della pressione geologica: due placche tettoniche possono scorrere l’una contro l’altra per milioni di anni, e per tutto questo tempo la tensione cresce lentamente. Poi, un giorno, sfregano ancora una volta, come hanno fatto per secoli, ma stavolta la tensione è troppo forte e ne scaturisce un terremoto. Il mutamento può richiedere anni, per poi manifestarsi tutto in una volta. — location: [324]() ^ref-12178

---
Se ci accorgiamo di fare fatica a instaurare una buona abitudine o ad abbandonarne una cattiva, non è perché abbiamo perso la capacità di migliorare: spesso è perché non abbiamo ancora superato il Livello del Potenziale Latente. Lamentarsi di non aver ottenuto niente nonostante il duro lavoro è come lamentarsi del cubetto di ghiaccio che non si scioglie nonostante lo abbiamo riscaldato da -7 a -1 gradi. Il duro lavoro non è andato sprecato, ma tutto succederà a zero gradi. Quando poi, finalmente, riusciremo a superare il Livello del Potenziale Latente, la gente dirà che il nostro è stato un successo improvviso. Dall’esterno, infatti, si vede solo il momento più eclatante, e non tutto quello che lo ha preceduto. Ma noi sapremo che è stato tutto il lavoro svolto in precedenza, quando sembrava di non fare alcun progresso, a rendere possibile lo scatto di oggi. È l’equivalente umano della pressione geologica: due placche tettoniche possono scorrere l’una contro l’altra per milioni di anni, e per tutto questo tempo la tensione cresce lentamente. Poi, un giorno, sfregano ancora una volta, come hanno fatto per secoli, ma stavolta la tensione è troppo forte e ne scaturisce un terremoto. Il mutamento può richiedere anni, per poi manifestarsi tutto in una volta. — location: [320]() ^ref-51394

---
“Quando sembra che niente mi venga in aiuto, vado a osservare un tagliapietre che prende a martellate la sua pietra forse anche cento volte senza che compaia nemmeno una crepa. Poi, al centunesimo colpo, la pietra si spacca in due, e io so che non è stato grazie a quell’ultimo colpo, ma a tutti quelli prima”. — location: [331]() ^ref-38914

---
Che differenza c’è tra metodi e obiettivi? È una distinzione che ho imparato da Scott Adams, il fumettista creatore di Dilbert. Gli obiettivi riguardano i risultati che vogliamo ottenere, i metodi riguardano il processo che conduce a quei risultati. — location: [352]() ^ref-13530

---
“il punteggio va avanti da sé”. Lo stesso vale per altri settori della vita. Se vogliamo risultati migliori, dimentichiamoci di stabilire degli obiettivi e concentriamoci invece sul metodo. Che cosa intendo dire con questo? Gli obiettivi sono totalmente inutili? Ovviamente no: gli obiettivi sono utili per stabilire una direzione, ma quello che ci fa fare progressi è il metodo. Se dedichiamo troppo tempo a pensare agli obiettivi e non abbastanza tempo a pianificare il metodo, nascerà una serie di problemi. — location: [365]() ^ref-19441

---
PROBLEMA N. 1: Sconfitti e vincenti hanno lo stesso obiettivo Prefiggersi degli obiettivi è un principio gravemente distorto dal cosiddetto survivorship bias: tendiamo a concentrarci solo sulla prospettiva di chi alla fine è risultato vincente – il sopravvissuto – ed erroneamente diamo per scontato che l’obiettivo ambizioso lo abbia portato al successo, trascurando tutti gli altri che avevano lo stesso obiettivo ma che non ce l’hanno fatta. Qualunque atleta olimpionico vuole vincere una medaglia d’oro. Qualunque candidato vuole ottenere il lavoro. E se vincitori e perdenti condividono gli stessi obiettivi, allora non può essere questo a fare la differenza tra loro. — location: [369]() ^ref-7263

---
PROBLEMA N. 2: Raggiungere un obiettivo è solo un cambiamento momentaneo Immaginiamo di avere una stanza in disordine e di porci l’obiettivo di sistemarla. Se raccogliamo le energie e lo facciamo, otterremo una stanza ordinata... per il momento. Ma se conserveremo le stesse abitudini trasandate e accumulatrici che ci hanno portato ad avere una stanza in disordine, molto presto ci ritroveremo davanti un altro mucchio di cianfrusaglie sperando in un’altra botta di energia e motivazione. Saremo di nuovo alle prese con lo stesso risultato perché non abbiamo mai modificato il metodo alla base. Abbiamo curato il sintomo senza preoccuparci della causa. Raggiungere un obiettivo cambia la nostra vita solo per il momento. È questo il principio controintuitivo del miglioramento: crediamo di dover cambiare i risultati, ma i risultati non sono il problema. Quello che in realtà dobbiamo cambiare è il metodo che porta a tali risultati. Se si risolve il problema al livello dei risultati, lo si risolve solo temporaneamente. Per ottenere un miglioramento definitivo bisogna risolvere il problema al livello del metodo. Sistemati gli input, gli output si risolveranno da sé. — location: [378]() ^ref-11129

---
PROBLEMA N. 3: Gli obiettivi limitano la felicità Il presupposto implicito di ogni obiettivo è il seguente: “Una volta raggiunto questo obiettivo, sarò felice”. Il problema della mentalità che mette al primo posto gli obiettivi è che si continua a rimandare la felicità al prossimo traguardo. — location: [387]() ^ref-47447

---
Una mentalità che mette al primo posto il metodo garantisce l’antidoto necessario. Se ci si innamora del processo invece che del prodotto, non c’è bisogno di aspettare per concedersi di essere felici: si può essere soddisfatti ogni volta in cui il metodo viene applicato. — location: [396]() ^ref-38534

---
PROBLEMA N. 4: Gli obiettivi sono in conflitto con i progressi a lungo termine Infine una prospettiva orientata all’obiettivo può produrre un effetto “yo-yo”. Molti corridori lavorano duramente per mesi, ma appena tagliano il traguardo smettono di allenarsi. Non c’è più la gara a motivarli. Quando tutto l’impegno è focalizzato su un particolare obiettivo, cos’altro ci spinge ad andare avanti una volta che lo abbiamo raggiunto? Ecco perché molte persone si ritrovano a ricadere nelle vecchie abitudini dopo aver raggiunto ciò a cui puntavano. — location: [398]() ^ref-58246

---
Non ci si eleva al livello dei nostri obiettivi, si scende al livello del nostro metodo. — location: [409]() ^ref-44082

---
Le abitudini sono come gli atomi della nostra vita. Ciascuna è un’unità fondamentale che contribuisce al nostro miglioramento generale. All’inizio, queste piccolissime routine sembrano banali, ma ben presto si rafforzano l’un l’altra e alimentano vittorie più grandi, che si moltiplicano fino al punto di superare largamente il costo del loro investimento iniziale. — location: [412]() ^ref-59268

---
Il primo errore che commettiamo è cercare di cambiare la cosa sbagliata. Per capire cosa intendo, consideriamo che esistono tre possibili livelli di cambiamento. Possiamo immaginarli come gli strati di una cipolla. Il primo livello consiste nel cambiare i risultati. Perdere peso, pubblicare un libro, vincere un campionato: la maggior parte degli obiettivi che ci prefiggiamo è associata a questo livello di cambiamento. Il secondo livello consiste nel cambiare il procedimento. Si tratta di modificare abitudini e metodi: avviare una nuova sequenza di esercizi in palestra, riordinare e sgombrare la scrivania per lavorare meglio, adottare una pratica di meditazione. La maggior parte delle abitudini che instauriamo è associata a questo livello. Il terzo e più profondo livello consiste nel cambiare la propria identità. Si tratta di modificare le proprie convinzioni: la visione e il giudizio che abbiamo del mondo, degli altri e di noi stessi. La maggior parte delle convinzioni, dei presupposti e dei preconcetti che abbiamo è associata a questo livello. — location: [445]() ^ref-52444

---
I risultati riguardano ciò che si ottiene, il procedimento riguarda ciò che si fa, l’identità riguarda ciò in cui si crede. Se l’obiettivo è instaurare abitudini durature – adottare il metodo dei miglioramenti dell’1 per cento – il problema non è che un livello sia “migliore” o “peggiore” di un altro. Tutti i livelli di cambiamento sono utili a loro modo. Il problema è la direzione del cambiamento. — location: [458]() ^ref-3868

---
C’è un sistema di convinzioni e princìpi che dà forma al metodo, un’identità che sta dietro alle abitudini. Un comportamento non coerente con la persona non potrà durare. Possiamo anche desiderare di avere più soldi, ma se la nostra identità è quella di una persona che consuma piuttosto che produrre, continueremo a essere attratti dallo spendere invece che dal guadagnare. Possiamo anche voler essere in forma, ma se continuiamo a preferire la comodità ai traguardi, saremo più portati a oziare che ad allenarci. È difficile cambiare le abitudini se non si cambiano mai le convinzioni di base che hanno portato a un determinato comportamento nel passato. Abbiamo un nuovo obiettivo e un nuovo piano, ma non abbiamo cambiato chi siamo. — location: [480]() ^ref-50941

---
Più si va fieri di un particolare aspetto della propria identità, più si è motivati a conservare le abitudini associate a quell’aspetto. — location: [497]() ^ref-62025

---
Il vero cambiamento di comportamento è un cambiamento di identità. Magari abbiamo iniziato a prendere un’abitudine grazie alla motivazione, ma l’unica ragione per cui la manterremo è che è diventata parte della nostra stessa identità. — location: [501]() ^ref-13652

---
I comportamenti, di solito, sono un riflesso della nostra identità. Quello che facciamo è un’indicazione del tipo di persona che riteniamo di essere, consciamente o inconsciamente.* Le ricerche hanno dimostrato che quando una persona è convinta di un particolare aspetto della propria identità tende più facilmente ad agire in modo coerente con quella convinzione. — location: [509]() ^ref-13848

---
In fin dei conti, quando il comportamento e l’identità sono perfettamente allineati non stiamo più cercando di modificare un comportamento: ci stiamo semplicemente comportando come il tipo di persona che riteniamo di essere. — location: [514]() ^ref-54432

---
Più un pensiero o un’azione sono legati alla nostra identità, più è difficile cambiarli. Può essere rassicurante credere alle cose a cui crede la nostra cultura (identità di gruppo) o fare ciò che riconferma la nostra idea di noi stessi (identità personale), anche se è sbagliato. Il più grande ostacolo al cambiamento in meglio a qualunque livello – individuale, di squadra, sociale – è il conflitto di identità. Le buone abitudini possono avere un senso a livello razionale, ma se entrano in conflitto con la nostra identità non riusciremo a metterle in pratica. Ogni singolo giorno ci ritroveremo a lottare con le nostre abitudini, perché siamo troppo occupati o troppo stanchi o troppo presi o per centinaia di altre ragioni. Alla lunga, tuttavia, il vero motivo per cui non riusciamo a mantenere un’abitudine è che l’immagine che abbiamo di noi si è messa di mezzo. Ecco perché è meglio non affezionarsi troppo a una sola versione della nostra identità. Per progredire occorre disimparare. Per diventare la migliore versione possibile di noi stessi occorre rivedere continuamente le proprie convinzioni, oltre ad aggiornare ed espandere la propria identità. — location: [527]() ^ref-5597

---
le abitudini non sono l’unica cosa che influenza l’identità, ma in virtù della loro frequenza sono di solito la più importante. Ogni esperienza nella vita modifica l’immagine che abbiamo di noi, — location: [552]() ^ref-24472

---
Le piccole abitudini possono fare una grande differenza nel darci la prova di una nuova identità. E se un cambiamento è significativo, di fatto è grande. È questo il paradosso del procedere per piccoli cambiamenti. Mettendo insieme tutti i pezzi, si capisce che le abitudini sono il percorso da intraprendere per modificare la propria identità. — location: [564]() ^ref-18881

---
Ciascuna abitudine non soltanto produce dei risultati, ma ci insegna anche una cosa molto più importante: avere fiducia in noi stessi. Cominciamo a credere di poter veramente fare tutte queste cose. Quando i voti diventano tanti e le prove cominciano a cambiare, anche la storia che ci raccontiamo comincia a cambiare. Ovviamente funziona anche al contrario. — location: [571]() ^ref-544

---
Se nulla cambia, nulla cambierà. È un semplice procedimento in due fasi: Decidere che tipo di persona si vuole essere. Dimostrarlo a se stessi con piccole vittorie. — location: [578]() ^ref-58366

---
Le abitudini formano l’identità e l’identità forma le abitudini. È una strada a due sensi. La creazione di tutte le abitudini è un ciclo di retroazione — location: [597]() ^ref-45200

---
Riepilogo Esistono tre livelli di cambiamento: il cambiamento dei risultati, il cambiamento del procedimento e il cambiamento dell’identità. Il modo più efficace per cambiare le abitudini è concentrarsi non su ciò che si vuole ottenere ma su chi si vuole diventare. L’identità emerge dalle abitudini. Ogni azione che compiamo è un voto per il tipo di persona che desideriamo essere. Diventare la versione migliore di se stessi richiede una continua revisione delle proprie convinzioni, e l’espansione e l’aggiornamento della propria identità. Il vero motivo per cui le abitudini sono importanti non è perché possono portarci a risultati migliori (benché siano in grado di farlo), ma perché possono modificare le nostre convinzioni su noi stessi. — location: [616]() ^ref-32362

---
il ciclo di retroazione che sta dietro a tutti i comportamenti umani: tentare, fallire, apprendere, provare in modo diverso. Con la pratica, i gesti inutili svaniscono e quelli utili vengono rafforzati. Ecco un’abitudine che si instaura. Ogni volta che affrontiamo ripetutamente un problema, il cervello comincia ad automatizzare il procedimento per risolverlo. Le abitudini sono soltanto una serie di soluzioni automatiche che risolvono i problemi e i fastidi che dobbiamo affrontare regolarmente. Come ha scritto il comportamentista Jason Hreha: “Le abitudini sono semplicemente soluzioni affidabili a problemi ricorrenti del nostro ambiente”. Con l’instaurarsi di abitudini, il livello di attività cerebrale diminuisce. Impariamo a concentrarci esclusivamente sui segnali che preannunciano il successo ed escludiamo tutto il resto. Quando in futuro si presenterà una situazione simile, sapremo esattamente che cosa cercare. Non c’è più bisogno di analizzare ogni aspetto della situazione. Il cervello salta la parte del tentativo e del fallimento e genera una regola mentale: se questo, allora quello. Tali modelli cognitivi possono essere applicati automaticamente in tutti i casi in cui la situazione lo consente. — location: [668]() ^ref-59677

---
Il procedimento di formazione di un’abitudine può essere scomposto in quattro semplici fasi: segnale, desiderio, risposta e gratificazione.* Figura 5: Tutte le abitudini attraversano quattro stadi, sempre nello stesso ordine: segnale, desiderio, risposta e gratificazione. Questo schema in quattro fasi è la colonna portante di qualunque abitudine, — location: [699]() ^ref-55542

---
Prima di tutto c’è il segnale. Il segnale induce il cervello a dare inizio a un comportamento. È un’informazione che preannuncia una gratificazione. — location: [706]() ^ref-20498

---
I desideri rappresentano la seconda fase, e sono la pulsione motivazionale dietro a qualunque abitudine. Senza un certo grado di motivazione o ambizione, senza cioè desiderare un cambiamento, non abbiamo ragione di agire. Ciò che desideriamo non è l’abitudine in quanto tale, ma il cambiamento di stato che essa produce. — location: [713]() ^ref-19047

---
La terza fase è la risposta. La risposta è la vera e propria abitudine che sviluppiamo, e che può prendere la forma di un pensiero o di un’azione. Che una risposta ci sia o meno dipende da quanto siamo motivati e da quanto attrito sia associato al comportamento. Se una particolare azione richiede uno sforzo fisico o mentale superiore a quello che siamo disponibili a investire, allora non la faremo. La risposta dipende anche dalle nostre capacità: sembra scontato, ma un’abitudine può svilupparsi solo se siamo in grado di metterla in atto. — location: [723]() ^ref-9682

---
Infine, la risposta conduce a una gratificazione. La gratificazione è la meta finale di ogni abitudine. Il segnale consiste nell’individuare la gratificazione, il desiderio nel volerla, la risposta nell’ottenerla. Si cerca di ottenere gratificazioni perché hanno un duplice scopo: 1) ci danno soddisfazione e 2) ci insegnano qualcosa. — location: [728]() ^ref-10518

---
Il primo scopo della gratificazione è soddisfare un desiderio. Sì, la gratificazione produce di per se stessa un beneficio. Il cibo e l’acqua ci danno l’energia di cui abbiamo bisogno per sopravvivere. Ottenere una promozione ci permette di avere più soldi e più rispetto. Una buona forma fisica migliora la salute e aumenta le occasioni di incontrare un partner. Ma il beneficio più immediato è che la gratificazione soddisfa il nostro desiderio di mangiare, o di ottenere approvazione, o di salire di status sociale. Almeno per un momento la gratificazione genera soddisfazione e sollievo dal desiderio. — location: [730]() ^ref-59780

---
In secondo luogo, la gratificazione ci insegna quali azioni meritano di essere ricordate in futuro. Il nostro cervello è un rilevatore di gratificazioni: mentre noi viviamo la nostra esistenza, l’apparato sensoriale del nostro sistema nervoso rileva continuamente quali azioni soddisfano i nostri desideri e ci danno piacere. Le sensazioni di piacere e delusione fanno parte di un meccanismo di feedback che aiuta il cervello a distinguere le azioni utili da quelle inutili. La gratificazione chiude il ciclo di retroazione e completa la sequenza dell’abitudine. — location: [735]() ^ref-55842

---
Se un comportamento risulta insufficiente in una qualunque delle quattro fasi, non si trasformerà in abitudine. Eliminando il segnale, l’abitudine non avrà mai inizio. Riducendo il desiderio, non avremo una motivazione sufficiente ad agire. Rendendo ostico il comportamento, non riusciremo a eseguirlo. E se la gratificazione non soddisfa il desiderio, allora non avremo nessuna ragione per rifarlo in futuro. Senza le prime tre fasi non esisterà alcun comportamento, senza tutte e quattro il comportamento non verrà ripetuto. — location: [739]() ^ref-51590

---
Le quattro fasi possono essere raggruppate in due stadi: lo stadio del problema e lo stadio della soluzione. Il primo comprende il segnale e il desiderio, ed è quello in cui ci rendiamo conto che qualcosa deve cambiare. Lo stadio della soluzione comprende la risposta e la gratificazione, ed è quello in cui intraprendiamo l’azione e otteniamo il cambiamento desiderato. Stadio del problema Stadio della soluzione 1. Segnale 2. Desiderio 3. Risposta 4. Gratificazione Ogni comportamento è dettato dal desiderio di risolvere un problema. A volte il problema è che vediamo qualcosa di buono e lo vogliamo, altre volte dipende dal fatto che stiamo soffrendo e vogliamo alleviare il dolore. In ogni caso lo scopo di qualunque abitudine è risolvere il problema che ci troviamo ad affrontare. — location: [755]() ^ref-58636

---
Ogni volta che vogliamo cambiare il nostro comportamento basta semplicemente domandarsi: Come posso fare in modo che sia evidente? Come posso fare in modo che sia attraente? Come posso fare in modo che sia facile? Come posso fare in modo che sia soddisfacente? — location: [784]() ^ref-61060

---
Riepilogo Un’abitudine è un comportamento che è stato ripetuto un numero di volte sufficiente a renderlo automatico. Il fine ultimo delle abitudini è risolvere i problemi della vita con il minor dispendio di energia e fatica possibile. Qualunque abitudine può essere scomposta in un ciclo di retroazione costituito da quattro fasi: segnale, desiderio, risposta, gratificazione. Le Quattro Leggi del Cambiamento di Comportamento sono una serie di semplici regole che possiamo utilizzare per instaurare abitudini migliori. Queste leggi sono: 1) fa’ in modo che sia evidente, 2) fa’ in modo che sia attraente, 3) fa’ in modo che sia facile, 4) fa’ in modo che sia soddisfacente. — location: [794]() ^ref-47272

---
e ricadiamo nei soliti vecchi schemi senza nemmeno renderci conto di cosa stia succedendo. — location: [854]() ^ref-19320

---
Questo è uno dei concetti più sorprendenti riguardo alle abitudini: non occorre essere consapevoli del segnale perché si inneschi un’abitudine. Si può cogliere un’occasione e agire di conseguenza senza dedicarvi un’attenzione consapevole. È questo che rende utili le abitudini. È anche ciò che le rende pericolose: con l’instaurarsi di un’abitudine, le nostre azioni passano sotto la direzione dell’automatismo inconscio, e ricadiamo nei soliti vecchi schemi senza nemmeno renderci conto di cosa stia succedendo. — location: [851]() ^ref-43148

---
Prima di poter efficacemente instaurare nuove abitudini, dobbiamo diventare padroni di quelle che già possediamo. Può risultare più difficile di quanto sembra, perché una volta che un’abitudine è saldamente radicata nella nostra vita è perlopiù inconscia e automatica. Se l’abitudine è meccanica, non possiamo sperare di cambiarla. — location: [868]() ^ref-52885

---
Siamo così abituati a fare come sempre, che non ci fermiamo a domandarci se è la cosa giusta. Molti degli errori di esecuzione che commettiamo sono in gran parte dovuti a una mancanza di autoconsapevolezza. Una delle maggiori difficoltà nel cambiare le abitudini è conservare la consapevolezza di ciò che stiamo facendo. Il che contribuisce a spiegare perché le conseguenze delle cattive abitudini possono coglierci di sorpresa. Ci occorre un sistema “punta e chiama” per la nostra vita. È questo che sta alla base del Segnapunti delle Abitudini, un semplice esercizio del quale possiamo servirci per diventare più consapevoli dei nostri gesti. Per crearvene uno, fate una lista delle vostre abitudini quotidiane. Ecco un esempio di come potrebbe iniziare la lista: Svegliarsi Spegnere la sveglia Controllare il cellulare Andare in bagno Pesarsi Fare la doccia Lavarsi i denti Usare il filo interdentale Mettersi il deodorante Mettere ad asciugare il telo da bagno Vestirsi Preparare una tazza di tè ... e così via. Una volta completata la lista, osservate ogni gesto e domandatevi: “È una buona abitudine, una cattiva abitudine o un’abitudine neutra?”. Se è buona, segnatela con un “+”, se è cattiva con un “–”, se è neutra con un “=”. Per esempio, la lista di prima potrebbe risultare così: Svegliarsi = Spegnere la sveglia = Controllare il cellulare – Andare in bagno = Pesarsi + Fare la doccia + Lavarsi i denti + Usare il filo interdentale + Mettersi il deodorante + Mettere ad asciugare il telo da bagno = Vestirsi = Preparare una tazza di tè + I punti che attribuite a ogni abitudine dipendono dalla vostra situazione e dai vostri obiettivi. — location: [888]() ^ref-25429

---
Le definizioni di “buona abitudine” e “cattiva abitudine” sono leggermente imprecise. Non esistono buone e cattive abitudini, solo abitudini efficaci. Cioè: efficaci per la soluzione dei problemi. Tutte le abitudini sono utili in un certo senso – anche quelle cattive – ed è per questo che le reiteriamo. — location: [912]() ^ref-64698

---
Se avete ancora difficoltà a stabilire come classificare una particolare abitudine, potete farvi questa domanda: “Questo comportamento mi aiuta a diventare il genere di persona che voglio essere? Questa abitudine dà un voto a favore o contro l’identità che desidero?”. Le abitudini che rafforzano l’identità desiderata sono di solito buone. Quelle che entrano in conflitto con essa sono di solito cattive. — location: [917]() ^ref-6933

---
Il primo passo per cambiare le cattive abitudini è dar loro la caccia. Se vi sembra di aver bisogno di un aiuto in più, potete provare ad applicare il “punta e chiama” alla vostra vita. Dite ad alta voce quale azione state per fare e quale risultato avrà. Se volete contenere l’abitudine di consumare cibo spazzatura, ma vi accorgete che state per prendere un altro biscotto, dite ad alta voce: «Sto per mangiare questo biscotto, ma non ne ho bisogno. Mangiarlo mi farà aumentare di peso e danneggerà la mia salute». Sentire le cattive abitudini pronunciate ad alta voce fa apparire più reali le conseguenze. — location: [925]() ^ref-46237

---
Quando le abitudini diventano automatiche, smettiamo di prestare attenzione a ciò che facciamo. Il processo di cambiamento del comportamento parte sempre dalla consapevolezza. Bisogna essere consapevoli delle proprie abitudini prima di poterle cambiare. Il “punta e chiama” aumenta il livello di consapevolezza grazie alla verbalizzazione delle azioni, passando dall’abitudine inconscia a un livello più cosciente. Il Segnapunti delle Abitudini è un semplice esercizio utilizzabile per essere più consapevoli del proprio comportamento. — location: [937]() ^ref-18984

---
Riepilogo Con l’esercizio, il cervello impara a cogliere i segnali che preannunciano determinate conseguenze, senza pensarci coscientemente. Quando le abitudini diventano automatiche, smettiamo di prestare attenzione a ciò che facciamo. Il processo di cambiamento del comportamento parte sempre dalla consapevolezza. Bisogna essere consapevoli delle proprie abitudini prima di poterle cambiare. Il “punta e chiama” aumenta il livello di consapevolezza grazie alla verbalizzazione delle azioni, passando dall’abitudine inconscia a un livello più cosciente. Il Segnapunti delle Abitudini è un semplice esercizio utilizzabile per essere più consapevoli del proprio comportamento. — location: [936]() ^ref-47626

---
intenzione di implementazione, cioè un programma stabilito a priori su quando e dove fare qualcosa. Vale a dire, in che modo si intende implementare una determinata abitudine. — location: [971]() ^ref-33488

---
Un’intenzione di implementazione spazza via tutti quei concetti nebulosi del tipo “voglio fare più attività fisica” o “voglio essere più produttivo” o “dovrei andare a votare”, e li trasforma in un piano d’azione concreto. Molti credono di non avere una motivazione abbastanza forte, ma ciò che in realtà non hanno è la chiarezza. Non è sempre così ovvio capire dove e quando agire, alcuni passano tutta la vita ad aspettare che arrivi il momento giusto per migliorare. Una volta definita l’intenzione di implementazione, non c’è bisogno di aspettare l’ispirazione. — location: [987]() ^ref-24075

---
Il modo più semplice di applicare alle vostre abitudini questa strategia è completare la seguente frase: “Io [COMPORTAMENTO] alle [ORARIO] in [LUOGO]”. — location: [994]() ^ref-13248

---
Uno dei sistemi migliori per costruire una nuova abitudine è individuarne un’altra che già abbiamo e che ripetiamo ogni giorno e aggiungervi un nuovo comportamento. È il metodo che viene definito delle “Abitudini Impilate”. Quella delle Abitudini Impilate è una particolare forma di intenzione di implementazione. Invece di associare la nuova abitudine a uno specifico momento e a uno specifico luogo, la associamo a un’abitudine già presente. — location: [1034]() ^ref-23666

---
La formula per le Abitudini Impilate è: «Dopo [ABITUDINE ATTUALE], io [NUOVA ABITUDINE].» — location: [1040]() ^ref-56306

---
Figura 7: Abitudini Impilate. Le Abitudini Impilate aumentano le probabilità di attenersi a un’abitudine associando il nuovo comportamento a uno vecchio. Questo procedimento può essere ripetuto, collegando insieme numerose abitudini, ciascuna delle quali fa da segnale per la successiva. — location: [1047]() ^ref-63294

---
A differenza dell’intenzione di implementazione, che dichiara con esattezza il momento e il luogo per eseguire un certo comportamento, il metodo delle Abitudini Impilate prevede implicitamente un dato luogo e un dato momento. Dove e quando scegliamo di inserire un’abitudine nella routine quotidiana può fare una grande differenza. Se stiamo cercando di aggiungere la meditazione alla routine del mattino, ma le mattine sono caotiche e i bambini continuano a correre di qua e di là per la stanza, probabilmente quello non è il momento né il luogo giusto. Teniamo in considerazione quando abbiamo più possibilità di riuscire a rispettare l’abitudine. Non pretendiamo di farlo quando è probabile che saremo occupati con qualcos’altro. — location: [1076]() ^ref-37045

---
Il segnale deve anche avere la stessa frequenza dell’abitudine desiderata. Se vogliamo fare una certa attività ogni giorno ma accumuliamo l’abitudine su un’altra che accade solo di lunedì, non è una buona idea. — location: [1082]() ^ref-13617

---
Un sistema per trovare l’innesco giusto per le Abitudini Impilate è buttare giù una lista delle abitudini che abbiamo già. — location: [1083]() ^ref-4085

---
Il criterio delle Abitudini Impilate funziona al meglio quando il segnale è molto specifico e immediatamente fattibile. Molte persone scelgono segnali troppo vaghi. Io stesso ho commesso questo errore. Quando volevo prendere l’abitudine di fare i piegamenti sulle braccia, le mie Abitudini Impilate erano: “Durante la pausa pranzo, faccio dieci piegamenti”. A prima vista sembrava sensato, ma ben presto mi sono reso conto che l’innesco non era chiaro. Dovevo fare i piegamenti prima di pranzo? Dopo pranzo? E dove dovevo farli? Dopo un paio di giorni inconcludenti, ho modificato così le mie Abitudini Impilate: “Quando chiudo il portatile per la pausa pranzo, faccio dieci piegamenti di fianco alla scrivania”. Fine dell’ambiguità. — location: [1097]() ^ref-2080

---
Abitudini quali “leggere di più” o “mangiare meglio” sono propositi lodevoli, ma non forniscono istruzioni su come e quando farlo. Siate precisi e chiari. Dopo aver chiuso la porta. Dopo essermi lavato i denti. Dopo essermi seduto a tavola. La precisione è importante. Più la nuova abitudine è strettamente collegata a un segnale preciso, e più probabilità ci sono che capirete quando è il momento di eseguirla. — location: [1102]() ^ref-13039

---
La Prima Legge del Cambiamento di Comportamento è fa’ in modo che sia evidente. Strategie come l’intenzione di implementazione e le Abitudini Impilate sono tra i sistemi più pratici per creare segnali evidenti per le nostre abitudini e formulare un programma chiaro di quando e dove eseguirle. — location: [1105]() ^ref-63481

---
Riepilogo La Prima Legge del Cambiamento di Comportamento è: fa’ in modo che sia evidente. I due segnali più comuni sono il tempo e il luogo. Creare un’intenzione di implementazione è una strategia utilizzabile per associare una nuova abitudine a uno specifico momento e a uno specifico luogo. La formula per l’intenzione di implementazione è: Io [COMPORTAMENTO] alle [ORARIO] in [LUOGO]. Quella delle Abitudini Impilate è una strategia utilizzabile per associare una nuova abitudine a una già esistente. La formula per le Abitudini Impilate è: Dopo [ABITUDINE ATTUALE], io [NUOVA ABITUDINE]. — location: [1108]() ^ref-33586

---
In chiesa le persone tendono a parlare bisbigliando, in una strada buia sono caute e guardinghe. In questo modo, la più comune forma di cambiamento non è interna ma esterna: veniamo cambiati dal mondo intorno a noi. Ogni abitudine è condizionata dal contesto. — location: [1146]() ^ref-21427

---
L’ambiente è la mano invisibile che plasma il comportamento umano. Per quanto ognuno di noi abbia una personalità distinta, certi comportamenti tendono a ripresentarsi continuamente in determinate condizioni ambientali. In chiesa le persone tendono a parlare bisbigliando, in una strada buia sono caute e guardinghe. In questo modo, la più comune forma di cambiamento non è interna ma esterna: veniamo cambiati dal mondo intorno a noi. Ogni abitudine è condizionata dal contesto. — location: [1145]() ^ref-61828

---
Nel 1936 lo psicologo Kurt Lewin ha formulato una semplice equazione che implica una dichiarazione importante: il Comportamento è una funzione della Persona nel suo Ambiente, cioè C = ƒ(P,A). — location: [1148]() ^ref-65105

---
Per questo motivo un piccolo cambiamento di ciò che vediamo può portare a un grande cambiamento di ciò che facciamo. Di conseguenza, si può immaginare quanto sia importante vivere e lavorare in ambienti che siano pieni di segnali produttivi e privi di segnali improduttivi. — location: [1174]() ^ref-7012

---
I recettori del nostro corpo colgono un’ampia gamma di stimoli interni, come la quantità di sali nel sangue o il bisogno di bere quando abbiamo sete. La più potente di tutte le abilità sensoriali umane, però, è la vista. Il corpo umano ha circa undici milioni di recettori sensoriali e circa dieci milioni di questi sono dedicati alla vista. Alcuni esperti ritengono che metà delle risorse cerebrali vengano utilizzate da questo senso. Dato che ci basiamo su di esso più che su qualunque altro, non dovrebbe sorprenderci che i segnali visivi siano i maggiori catalizzatori del nostro comportamento. Per questo motivo un piccolo cambiamento di ciò che vediamo può portare a un grande cambiamento di ciò che facciamo. Di conseguenza, si può immaginare quanto sia importante vivere e lavorare in ambienti che siano pieni di segnali produttivi e privi di segnali improduttivi. — location: [1170]() ^ref-55035

---
Ogni abitudine è innescata da un segnale, ed è più probabile notare un segnale che dà nell’occhio. Purtroppo gli ambienti in cui viviamo e lavoriamo spesso rendono semplice non eseguire determinate azioni, perché non c’è un segnale evidente che inneschi il comportamento. È facile non esercitarsi alla chitarra se è stata riposta nell’armadio. È facile non leggere un libro se la libreria è in un angolo della stanza degli ospiti. È facile non prendere le vitamine se sono nascoste nella dispensa. Quando i segnali che innescano un’abitudine sono poco evidenti o nascosti, risultano facili da ignorare. Per contro, creare segnali visivi evidenti può attirare l’attenzione verso un’abitudine desiderata. — location: [1185]() ^ref-9429

---
La progettazione dell’ambiente è molto efficace non solo perché influenza il nostro rapporto con il mondo, ma anche perché raramente ce ne occupiamo. La maggior parte delle persone vive in un mondo che altri hanno creato per loro. Ma possiamo modificare gli spazi in cui viviamo e lavoriamo, per aumentare la nostra esposizione ai segnali positivi e ridurre quella ai segnali negativi. La progettazione dell’ambiente ci permette di riprendere il controllo e diventare gli architetti della nostra vita. — location: [1211]() ^ref-25248

---
Il comportamento non è determinato dagli oggetti presenti nell’ambiente, ma dal rapporto che abbiamo con essi. Questo è in effetti un buon sistema per pensare all’influenza dell’ambiente sul nostro comportamento: smettiamo di pensare all’ambiente in quanto pieno di oggetti, iniziamo a vederlo come pieno di relazioni. Pensate a come interagite con lo spazio attorno a voi: per qualcuno il divano è il posto dove leggere per un’ora tutte le sere, per qualcun altro è il posto dove guardare la televisione e mangiare una ciotola di gelato alla crema dopo il lavoro. Individui diversi possono avere ricordi diversi – e quindi abitudini diverse – associati allo stesso luogo. — location: [1222]() ^ref-25564

---
posto dove giochiamo sempre ai videogiochi. Ma se ci allontaniamo dal nostro ambiente abituale, ci lasceremo alle spalle le inclinazioni comportamentali: non dobbiamo infatti contrastare vecchi segnali ambientali e questo consente a nuove abitudini di formarsi liberamente. — location: [1237]() ^ref-43431

---
Il potere del contesto ci svela anche un’importante strategia: le abitudini possono cambiare più facilmente in un ambiente nuovo, che aiuta a sottrarsi agli impercettibili segnali e stimoli collegati alle nostre attuali abitudini. Andate in un posto nuovo – un bar diverso, una panchina nel parco, un angolo della stanza che raramente utilizzate – e create lì una nuova routine. È più facile associare una nuova abitudine a un nuovo contesto invece di costruirne una in presenza di segnali che si pongono in concorrenza. Sarà difficile andare a dormire presto se ogni sera guardiamo la televisione in camera da letto. Sarà difficile studiare in soggiorno senza distrazioni se è quello il posto dove giochiamo sempre ai videogiochi. Ma se ci allontaniamo dal nostro ambiente abituale, ci lasceremo alle spalle le inclinazioni comportamentali: non dobbiamo infatti contrastare vecchi segnali ambientali e questo consente a nuove abitudini di formarsi liberamente. — location: [1232]() ^ref-13367

---
Se non potete avere un ambiente completamente nuovo, ridefinite o risistemate quello attuale. Create uno spazio a sé stante per il lavoro, lo studio, il divertimento e la cucina. Il mantra che trovo utile è “un solo spazio, un solo utilizzo”. — location: [1244]() ^ref-62328

---
Tutte le volte che è possibile, evitiamo di mescolare il contesto di un’abitudine con quello di un’altra, o cominceremo a mescolare anche le abitudini e quella più semplice vincerà. Questa è una delle ragioni per cui la versatilità della tecnologia moderna è al contempo una forza e una debolezza. Si può usare il telefono per qualunque scopo, cosa che lo rende uno strumento potentissimo, ma se ce ne serviamo per fare praticamente tutto sarà difficile associarlo a una specifica mansione. Vorremmo essere produttivi, ma siamo anche condizionati dalla possibilità di dare un’occhiata ai social media, controllare le email e giocare ai videogiochi ogni volta che apriamo il telefono. È tutto un miscuglio di segnali. — location: [1252]() ^ref-7028

---
Riepilogo Piccoli cambiamenti del contesto possono portare con il tempo a grandi cambiamenti del comportamento. Ogni abitudine è innescata da un segnale. È più facile notare un segnale che spicca in modo evidente. Fate in modo che i segnali delle buone abitudini siano evidenti nel vostro ambiente. Poco a poco le abitudini finiranno per essere associate non a un solo segnale di innesco, ma all’intero contesto che ospita il comportamento: il contesto è diventato il segnale. È più facile instaurare nuove abitudini in un nuovo ambiente, perché non ci si trova a dover contrastare vecchi stimoli. — location: [1267]() ^ref-805

---
Le persone dotate di maggiore autocontrollo sono solitamente quelle che ne hanno meno bisogno: è facile trattenersi quando non lo si deve fare troppo spesso. E quindi, sì, la perseveranza, la determinazione e la forza di volontà sono essenziali per riuscire a ottenere qualcosa, ma il sistema per sviluppare queste qualità non sta nel desiderare di essere più disciplinati, ma nel creare un ambiente più disciplinato. — location: [1306]() ^ref-27373

---
